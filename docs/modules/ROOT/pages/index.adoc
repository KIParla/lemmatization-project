= Guida pratica alla correzione di lemmatizzazione e POS-tagging del KIParla


== 1. Contesto del lavoro

Il tuo compito **non è annotare da zero**, ma:
* partire da un file **già lemmatizzato e POS-taggato automaticamente**;
* **verificare e correggere manualmente** lemma e POS quando necessario;
* seguire in modo coerente le linee guida di **Universal Dependencies (UD)**.

L’obiettivo è migliorare la qualità dell’annotazione, soprattutto nei casi tipici
dell’**italiano parlato**.

== 2. Riferimenti fondamentali (da consultare spesso)

=== Framework generale - Universal Dependencies:
Ci basiamo sul framework **Universal Dependencies (UD)**, che fornisce:
* un insieme standard di *parts of speech* (POS);
* regole di annotazione morfosintattica;
* linee guida per la lemmatizzazione.

Universal Dependencies è un progetto per creare **treebank annotati** comparabili tra lingue.
I principali concetti:
* **Lemma**: forma di base di una parola (es. *andare* per *andavo*);
* **POS tag**: categoria grammaticale (es. VERB, NOUN, ADJ, …);
* **Morfologia**: attributi aggiuntivi (numero, genere, tempo, modo, …). NB. per ora non la annotiamo!

Risorse utili:

* https://universaldependencies.org/introduction.html[Introduzione]
* https://universaldependencies.org/u/overview/tokenization.html[Principi di tokenizzazione]
* https://universaldependencies.org/u/overview/morphology.html[Panorama morfologico]

=== Parts of Speech in UD
Le categorie POS usate in UD sono standardizzate e relativamente poche:
`ADJ, ADP, ADV, AUX, CCONJ, DET, INTJ, NOUN, NUM, PART, PRON, PROPN, PUNCT, SCONJ, SYM, VERB, X`

* https://universaldependencies.org/u/pos/index.html[Documentazione ufficiale]

Per ogni tag trovi:
* una descrizione;
* esempi;
* indicazioni di uso.



== 3. File di lavoro

Il lavoro principale si svolge su un file excel ma alla fine della correzione l'informazione verrà trasportata nel formato standard delle UD, ovvero https://universaldependencies.org/format.html[CoNLL-U]

I file sono in formato tabulare (TSV) e contengono almeno:

* **forma** (token così come appare nel parlato);
* **lemma**;
* **POS tag UD**.

Del nostro file di lavoro ci interessano principalmente le colonne:

* token_id: identificatore unico del token
* span: la trascrizione originale
* form: la trascrizione in versione ortografica
* lemma
* UPOS

Un esempio di file la cui annotazione è stata già corretta si può trovare https://github.com/KIParla/KIP/blob/dev/lemmatized/BOA3011.tsv[qui]


== 4. Cosa correggere

=== Approccio del progetto KIParla Forest

La lemmatizzazione ed annotazione del KIParla è stata brevemente descritta nel progetto "KIParla Forest", la treebank sintattica del KIParla: https://aclanthology.org/2025.depling-1.5/[articolo]

=== Lemmatizzazione

Il lemma è la forma citazionale del token (quella che cercheresti nel dizionario).

Controlla che il lemma sia una **forma canonica** (infinito per i verbi, singolare maschile per nomi/aggettivi, quando appropriato).

Cose da tenere a mente:

* I nomi propri vanno lemmatizzati con la lettera maiuscola
* sigle (es. RSA o CGIL): nella trascrizione a volte vengono trascritte con uno spazio tra le lettere (`erre esse a`), altre volte univerbate (`cigielle`). Vanno riportate alla forma univerbata e lemmatizzate come da standard italiano (es. `R.S.A.`, `CGIL`)


=== POS tagging

* Usa sempre **solo** i POS UD ufficiali.

* Verifica in particolare:
** **VERB vs AUX**
** **NOUN vs PROPN**
** **ADV**
** **INTJ** per segnali discorsivi (*eh, mh, boh, sì, no*)

* https://dizionario.internazionale.it/[Dizionario di riferimento]


== 5. Uso di GREW per i dubbi

GREW serve per:

* cercare **come casi simili sono annotati** in altri corpora UD;
* confrontare lemma e POS in contesti simili.

Link utili:

* https://universal.grew.fr/[Interfaccia di ricerca]:
* https://universal.grew.fr/?corpus=UD_English-ParTUT@2.17[Tutorial], molto più ampio ed esteso di quanto sia utile per il task di lemmatizzazione

Per ora è sufficiente:

* cercare per https://universal.grew.fr/?custom=696ca66f60adf[`form`]
* cercare per https://universal.grew.fr/?custom=696ca683dcb40[`lemma`]
* cercare per https://universal.grew.fr/?custom=696ca6990b3b0[`upos`]
* osservare esempi annotati correttamente


== 7. Buone pratiche

* Sii **coerente**: stessi casi → stesse soluzioni
* Prendi note dei casi problematici ricorrenti
* Meglio **segnalare un dubbio** che introdurre un errore sistematico
* In caso di dubbio, tieni traccia del `token_id` in modo da ritrovare velocemente i punti da discutere
